+++
title = "Guet gnueg?"
date = "2023-05-25"
draft = false
pinned = false
+++
Ih bi eigentlech da zum sichere, muet mache und uszeichne. Doch irgendwie bini amene ort ahcho woni mini ufgabe nümm cha usfüue. Ig weiss nid wases isch oder sit wenn aber irgendöppis isch eifach anders. Ig bi überfüut vo Gedanke wie es Wasserglas wo bim nöchschte Tropfe Wasser überlouft, aber glych ou so läär, so läär wie es Buech ohni Site. Aber wiso? Es het doch überau no anderi vo mir wo aui iri sache chöi, si si so sicher, so muetig und zeichne ihri Figure so schön us? Machi öppis fausch? Machi öppis anders? Ich weisses ni, früecher isch doch no aues guet gsi? Irgendwie bini verlore gange i dere Figur woni bi. Wär bisch du? Ig bi z Säubchtwärtgfüeu vore Person i dere Wäut. Inere Wäut wosech viu um Materiells und Oberflächlechkeit träit.